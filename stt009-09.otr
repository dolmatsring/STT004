{"text":"        <p><span class=\"timestamp\" data-timestamp=\"0\">00:00</span> ༄༅།   །ཐོག་མར་དེ་རིང་འདིར་བགྲོ་གླེང་རྟགས་གསལ་གཏོང་མཁན་གྱི་ཁྱིམ་པ་ཕོ་མོ་འགའ་ཞིག་མགོ་དམར་པོ་ཆས་འདུག་ལ༑<span class=\"timestamp\" data-timestamp=\"9.086149\">00:09</span>  ཡང་ཁ་གོ་དཀར་པོ་ཆགས་འདུག་པས་རྒས་འཁོགས་ཀྱི་གྲས་ཡིན། དེར་བརྟེན་རྟགས་གསལ་བགྲོ་གླེང<span class=\"timestamp\" data-timestamp=\"18.373416\">00:18</span> ་བྱེད་མཁན་སྤོ་ལགས་དང་རྨོ་ལགས་ཚོར་བཀྲ་ཤིས་བདེ་ལེགས་ཞེས་བརྗོད་རྒྱུ་ཡིན།<br /></p><p><br /></p><p><span>\t\t\t\t</span>རྟགས་གསལ་གཏོང་བའི་རིགས་ལམ་ནི། <span class=\"timestamp\" data-timestamp=\"8.287333\">00:08</span> བློ་གྲོས་ཀྱི་རྣམ་དཔྱོད་གོང་ནས་གོང་དུ་སྤེལ་ཞིང༌། རིག་པ་མྱུར་པོ་ཡོང་<span class=\"timestamp\" data-timestamp=\"9.827499\">00:09</span> བའི་ཐབས་ལམ་ཞིག་ཡིན། དེ་བཞིན་ཁྱབ་དང་མ་ཁྱབ་ཅེས་པའི་ཚིག་སྦྱངས་པ་དེས་རང་ཉིད་ཀྱི་སྐད་ཆ་ཤོད་སྐབས་འདི་ལྟར་བྱས་ན་ཚིག་སྐྱོན་ཡོད་པ་དང༌། འདི་ལྟར་བཤད་ན་ཁྱབ་ཆུང་བའི་སྐྱོན་འདུག་བསམ་པ་ཕལ་ཆེར་ཐད་ཀར་དྲན་ཐུབ་པ་ཡོང༌། གཞན་གྱིས་སྐད་ཆ་བཤད་པའི་ཚིག་སྐྱོན་ཞིག་བསྒྲུག་དགོས་བྱུང་ན། ལམ་སང་ཤེས་རྟོགས་ཐུབ་སྟེ་ཁོས་བཤད་པ་དེར་ཧེ་བག་ཆེན་པོ་འདུག དེ་ལ་ཁྱབ་པ་མི་འདུག་བསམ་པ་ཞིག་དེ་འཕྲལ་ཤེས་ཐུབ་པའི་ཁྱད་པར་གཏན་གཏན་ཡོད།</p><p><br /></p><p><span>\t\t\t\t</span>དེས་ན་མཚན་ཉིད་ཀྱི་རིགས་ལམ་སྦྱངས་ཞེས་པ་འདི་ཕྱོགས་གཅིག་ནས་ཆོས་པ་ཁོ་ནས་སྦྱང་རྒྱུ་ཞིག་མིན་པ་དང༌། གཉིས་ནས་ཆོས་པའི་ནང་ནས་རབ་ཏུ་བྱུང་བ་དང༌། རབ་བྱུང་གི་ནང་ནས་ཀྱང་གཞུང་ཆེན་སློབ་གཉེར་བྱེད་མཁན་རྣམས་ཀྱིས་སྦྱོང་བ་ལས། གཞན་རྣམས་ཀྱིས་སྦྱོང་མི་དགོས་པའི་མཐོང་ཚུལ་ཞིག་ཡོད་པ་དེ་ནི་ནོར་འཁྲུལ་དང༌། རྗེས་ལུས་ཀྱི་མཐོང་ཚུལ་ཡིན། དེས་ན་ཡོན་ཏན་སློབ་སྦྱོང་བྱེད་མཁན་ཞིག་ཡིན་ཕྱིན་རིགས་ལམ་སློབ་སྦྱོང་བྱས་ན། ཤེས་བྱའི་སྡེ་ཚན་གང་དང་གང་ཞིག་ཡིན་ཡང༌། དེ་དག་མཐའ་ཆོད་པ་ཤེས་རྒྱུ་དང༌། རང་གི་བསམ་བློ་གྲུང་ཤ་དོད་དུ་འགྲོ་རྒྱུ་བཅས་ལ་བར་ཁྱད་པར་ཆེན་པོ་ཡོད།</p><p><br /></p><p><span>\t\t\t\t</span>སྔར་ངོས་རང་རྩ་བ་བསྡུས་གྲྭ་སློབ་པའི་སྐབས་ནས་རིགས་ལམ་སློབ་ཀྱི་ཡོད་ཀྱང༌། རྗེས་སོར་ཚད་མ་རྣམ་འགྲེལ་སྦྱོང་སྐབས་རང་ཉིད་ལ་མྱོང་བ་གསར་པ་གང་བྱུང་ཞེ་ན། གཞན་གྱིས་སྐད་ཆ་ཤོད་སྐབས་དེའི་རྒྱུ་མཚན་གང་ཡིན་དང༌། རྒྱུ་མཚན་དེ་ལ་ངེས་པ་ཡོད་དམ་མེད་སྙམ་པ་ཞིག་ལམ་སང་སེམས་ནང་དྲན་ཡོང་གི་འདུག དེ་ནི་ཕན་ཐོགས་ཡོང་གི་ཡོད་པའི་རྟགས་ཡིན། མིའི་སེམས་ལ་བརྟག་དཔྱད་བྱེད་པའི་བསམ་བློ་ཞིག་སླེབས་ཀྱི་ཡོད།</p><p><br /></p><p><span>\t\t\t\t</span>དེར་བརྟེན་དཔེ་ཆ་ཞིག་བལྟས་ཀྱང་གཞུང་དེའི་ཐད་ཀའི་ཚིག་གིས་བསྟན་པ་དེ་དག་འགྲིགས་མ་འགྲིགས་དང༌། དེ་བཞིན་རྩ་བའི་དོན་དག་གང་འདྲ་ཡིན་མིན་བསམ་བློ་འཁོར་ནས་དཔྱད་པ་བྱེད་ཐུབ་པ་ཡོང་བ་ཡིན། དེས་ན་རིམ་བཞིན་ང་རང་ཚོའི་སློབ་ཚན་གང་དང་གང་ཡིན་ཡང་རིགས་ལམ་གྱི་ཐོག་ནས་འདི་ཡིན་ན་དེ་ཡིན་པས་ཁྱབ་པ་དང༌། དེ་ཡིན་ན་འདི་ཡིན་དགོས་ཞེས་པའི་མུ་གསུམ་མུ་བཞི་དང༌། འགལ་བ་དོན་གཅིག་ཅེས་ད་ལྟ་བརྗོད་པ་དེ་དག་སློབ་ཚན་ཚང་མའི་ནང་དུ་འགྲོ་ཐུབ་པ་ཞིག་ཡོང་ཞིང༌། དེ་ལྟར་བྱུང་ན་གཏན་གཏན་ཁྱད་པར་ཡོད།</p><p><br /></p><p><span>\t\t\t\t</span>གཉིས་ནས་དེ་ནི་ང་ཚོའི་བོད་སྐད་ཀྱི་ཁྱད་ཆོས་ལྟ་བུ་ཆགས་ཡོད། བོད་སྐད་ཀྱི་ནང་དུ་ཐལ་དང༌། ཕྱིར་ཞེས་པའི་ཚིག་དེ་དག་ཧ་ལམ་ལོ་ངོ་སྟོང་ཕྲག་ལྷག་བརྒལ་བའི་རིང་གོམས་བྱང་ཡོད་པ་ཡིན། དབྱིན་ཇིའི་སྐད་ཀྱི་ནང་མུ་བཞི་བརྩི་བ་ལྟ་བུ་ཡོང་གི་ཡོད་ཀྱང་དེ་མིན་ཐལ་དང༌། ཕྱིར་ཞེས་པའི་ཚིག་དེ་རྣམས་ད་ལྟ་གོམས་འདྲིས་མེད། རྒྱ་སྐད་ཀྱི་ནང་དུའང་དེ་བཞིན་གོམས་འདྲིས་མེད་ཚོད། འོན་ཀྱང་རྗེས་སོར་རིམ་བཞིན་ཡར་རྒྱས་ཡོང་རེ་ཡོད། དེ་ནི་བོད་སྐད་ཀྱི་གཟི་བརྗིད་ཡིན།</p><p><br /></p><p><span>\t\t\t\t</span>སྔར་ང་རང་ཚོའི་སློབ་གྲྭ་ཁག་གི་ནང་སྐྱ་སེར་ཕོ་མོ་དབྱེ་བ་མེད་པར་རིགས་ལམ་སློབ་སྦྱོང་བྱེད་དགོས་ཞེས་ལོ་རབས་དྲུག་ཅུ་པ་དང་བདུན་ཅུ་པའི་ནང་བཤད་པ་ལྟར། དེ་སྔོན་སློབ་གྲྭ་ཁག་ཁ་ཤས་ཀྱི་ནང་ནས་རྟགས་གསལ་བཏང་ཡོད། དེ་ཡང་ང་རང་གིས་དངོས་སུ་མཐོང་བར་སིམ་ལ་དང༌། མ་སུའི་རིའི་སློབ་གྲྭར་སྐྱ་སེར་ཕོ་མོ་དབྱེར་མེད་ཀྱིས་རྟགས་གསལ་བཏང་ཡོད། འོན་ཀྱང་བར་སྐབས་ཅུང་ཟད་ཉམས་ཆག་སོང་ཡོད། ཉེ་ལམ་དེ་དག་ཉམས་པ་སོར་ཆུད་ཡོང་ཐབས་བྱེད་དགོས་ཞེས་འབོད་སྐུལ་བྱས་པ་ཡིན། མང་ཚོགས་སྐྱ་བོ་ཕོ་མོ་རྣམས་ཀྱིས་སངས་རྒྱས་ཀྱི་ཆོས་ལ་དད་པ་བྱས་པ་གཅིག་པུས་མི་ལྡང་བར། རང་ཉིད་ཀྱི་དད་པ་བྱེད་སའི་ཆོས་དེ་གང་འདྲ་ཞིག་ཡིན་པ་སློབ་སྦྱོང་བྱས་ནས་ཤེས་པ་བྱེད་དགོས་ཞེས་བསམ་འཆར་དང་རེ་འདུན་བཏོན་ཡོད། རེ་འདུན་བཏོན་པ་ལྟར་མང་ཚོགས་ཀྱི་ནང་ནས་དོ་སྣང་བྱས་ཏེ་འདི་ག་རྡ་སར་ནང་ཆོས་ངོ་སྤྲོད་ཀྱི་སློབ་སྦྱོང་ཙམ་མིན་པར་རིགས་ལམ་གྱི་འགྲོ་སྟངས་ལ་ཁྱེད་རང་ཚོས་དོ་སྣང་བྱས་ནས་དེ་རིང་འདིར་དངོས་སུ་འགོ་འཛུགས་སམ་སྲོལ་གསར་དུ་བཏོད་ཡོད། ང་ཚོ་བོད་པའི་ལོ་རྒྱུས་ཀྱི་ནང་སྐྱ་བོ་ཕོ་མོས་རྟགས་གསལ་བཏང་བ་ད་ལམ་ཕལ་ཆེར་དང་པོ་ལས་སྔར་བྱུང་མྱོང་མེད་པ་འདི་ནི་གཟི་བརྗིད་ཡིན།</p><p><br /></p><p><span>\t\t\t\t</span>འབྱུང་འགྱུར་སྤྱི་ཚོགས་ཀྱི་མི་ཚང་མ་སློབ་གྲྭ་ཐོན་པ་ཤ་སྟག་ཡོང་རེ་ཡོད། རྒྱ་གར་གྱི་སྤྱི་ཚོགས་ལ་ཆ་མཚོན་ན་མི་རབས་གཞོན་པ་ཕལ་མོ་ཆེ་སློབ་གྲྭ་འགྲིམས་མ་མྱོང་བ་མེད། དེ་ལྟར་རིམ་བཞིན་སྤྱི་ཚོགས་ཀྱི་མི་ཚང་མ་སློབ་གྲྭ་ཐོན་པ་ཤ་སྟག་དང༌། སློབ་གྲྭའི་ནང་ནས་བཟུང་རིགས་ལམ་གྱི་འགྲོ་སྟངས་ཤེས་ནས་ཡོང་སྐབས། རིམ་བཞིན་སྤྱི་ཚོགས་ཁོ་རང་རིགས་ལམ་གྱི་འགྲོ་སྟངས་ཤེས་པ་ཞིག་ཡོང་ཞིང༌། ཆོས་དང་འཇིག་རྟེན། སྲིད་དོན། མདོར་ན་རིག་གནས་ཆེ་ཆུང་སོགས་གང་ཞིག་ཡིན་ཡང༌། སློབ་སྦྱོང་སྤྲོད་མཁན་གྱིས་རིགས་ལམ་གྱི་འགྲོ་སྟངས་ཐོག་ནས་སློབ་སྦྱོང་སྤྲོད་པ་དང༌། སློབ་སྦྱོང་བྱེད་མཁན་གྱི་སློབ་ཕྲུག་ཚོའི་ངོས་ནས་ཀྱང་རིགས་ལམ་གྱི་འགྲོ་སྟངས་ཐོག་ནས་དཔྱད་པ་བྱས་ཏེ་བསམ་བྱུང་གི་ངེས་པ་རྙེད་པ་དང༌། ཐོས་བྱུང་གི་གོ་བ་ཆགས་པ་ཞིག་བྱུང་ན། དོན་གང་ལའང་གང་འཚམས་ཀྱི་མི་འཇིགས་པའི་སྤོབས་པ་ཐོབ་པ་ཞིག་ཡོང་བ་དེ་ནི་ཧ་ཅང་གལ་གནད་ཆེན་པོ་ཡིན།</p><p><br /></p><p><span>\t\t\t</span> དཔེར་ན། དངོས་ཡོད་གནས་ཚུལ་ལ། ང་ཚོས་ཚན་རིག་པ་དང༌། ལྟ་གྲུབ་སྨྲ་བ་དང་མཉམ་དུ་ཚན་རིག་གི་ཚོགས་འདུ་འཚོགས་ནས་ཕན་ཚུན་དྲི་བ་དྲིས་ལན་དང་དོགས་དཔྱོད་བྱེད་སྐབས། ཕལ་ཆེར་ང་ཚོའི་དཔྱད་པ་བྱེད་སྟངས་གཞན་དང་མི་འདྲ་བ་ཞིག་ཡོད། ང་རང་དམིགས་བསལ་ཁྱད་དུ་འཕགས་པ་གང་ཡང་མིན་པར་སྤྱི་འདྲ་སྤྱི་མཚུངས་ཀྱི་རིགས་ལམ་སློབ་སྦྱོང་བྱས་པ་ཡིན། རིགས་ལམ་གྱི་འགྲོ་སྟངས་ཀྱི་ཐོག་ནས་དཔྱད་པ་བྱེད་སྐབས། རིགས་ལམ་གྱི་ཐོག་མྱོང་གོམས་ཡོད་པ་ཞིག་གིས་དྲི་བ་ཞིག་བཏོན་དུས། དེའི་ལན་སྤྱི་མ་སྤོམ་གྱི་ཐོག་ནས་བརྒྱབ་པས་མི་འགྲིགས་པར། ཁྱབ་མ་ཁྱབ་ཅེས་པའི་ཐོག་ནས་འགྲེལ་བཤད་ཧ་ཅང་ཞིབ་ཚགས་རྒྱག་དགོས་པ་ཡིན། དེས་ན་ཚན་རིག་མཁས་ཅན་དང༌། ལྟ་གྲུབ་སྨྲ་བ་དང་མཉམ་དུ་སྐད་ཆ་ཤོད་སྐབས། ང་ཚོར་ཚུར་དྲི་བ་བཏོན་པ་ཁག་ལ་ང་ཚོའི་ངོས་ནས་མི་སྨྲ་བའི་བརྟུལ་ཞུགས་བཟུང་དགོས་པ་ཧ་ཅང་ཉུང་ཉུང་ཡིན། ཕར་དྲི་བ་འདོན་སྐབས་མི་སྨྲ་བའི་བརྟུལ་ཞུགས་འཛིན་མཁན་མང་པོ་ཡོང་གི་འདུག དེའི་རྒྱུ་མཚན་ནི་སློབ་ཚན་རྒྱུས་མངའ་མེད་པ་དང༌། མཐོང་མྱོང་མེད་པ་ཞིག་གི་ཐོག་ལ་དྲི་བ་དྲིས་ལན་བྱེད་ཀྱི་མེད་ལ། ཡང་ཕན་ཚུན་གཉིས་ཀས་སྔ་རྒོལ་དང་ཕྱི་རྒོལ་ཞེས་བརྗོད་ཀྱི་ཡོད་མེད་ཀྱང་མི་ཤེས། གང་ལྟར་རྒོལ་ཕྱི་རྒོལ་དང་སྔ་རྒོལ་གྱི་ཚུལ་ལྟར་བགྲོ་གླེང་བྱེད་སྐབས། ཕྱོགས་ཕན་ཚུན་གཉིས་ཀས་ཤེས་པ་ཞིག་ཤོད་ཀྱི་ཡོད། གཅིག་གིས་ཧ་ཅང་ཞིབ་ཚགས་པོའི་ཐོག་ནས་སྐད་ཆ་ཤོད་ཀྱི་ཡོད་པ་དང༌། ཅིག་ཤོས་ཀྱིས་སྤོམ་བཤད་ཀྱི་ཐོག་ནས་ཤོད་ཀྱི་ཡོད་པ་དེ་འདྲའི་ཁྱད་པར་ཞིག་ཡོང་གི་ཡོད། སྤྱི་སྤོམ་གྱི་ཐོག་ནས་བཤད་པ་དེ་ལ་ཞིབ་ཚགས་ཀྱི་ཐོག་ནས་དྲི་བ་འདོན་སྐབས་ལན་རྒྱག་མ་ཐུབ་པ་ཞིག་ཡོང་གི་ཡོད། སློབ་སྦྱོང་ཞིབ་ཚགས་ཀྱི་ཐོག་ནས་བྱས་པ་ཞིག་ཡིན་ན། དེ་ལ་དྲི་བ་གང་ཞིག་སླེབས་ཀྱང༌། ཞིབ་ཚགས་གིས་སློབ་སྦྱོང་བྱས་པ་དང༌། དཔྱད་པ་བྱས་ནས་ངེས་པ་ཐོབ་པ་ཞིག་ཡིན་སྟབས་གཏན་གཏན་ཁྱད་པར་ཡོད། དེ་ནི་ཆོས་གཅིག་པུའི་སྐད་ཆ་མིན། ཆོས་རབ་ཏུ་རྣམ་འབྱེད་ཀྱི་ཤེས་རབ་ཅེས་པ་མི་ལ་རང་བཞིན་གྱིས་ཡོད་ཅིང༌། ཆོས་རབ་ཏུ་རྣམ་འབྱེད་ཀྱི་ཤེས་རབ་དེ་ལ་སྦྱོང་བརྡར་སྤྲད་དེ་དེའི་ནུས་པ་ཆ་ཚང་བ་བེད་སྤྱོད་ཐུབ་པའི་ཐབས་ལམ་མམ་ལག་ཆ་ལྟ་བུ་ནི་རིགས་ལམ་གྱི་ཐོག་ནས་དཔྱད་པ་བྱ་རྒྱུ་འདི་ཡིན།</p><p><br /></p><p><span>\t\t\t\t</span>ཁྱེད་རང་ཚོ་རིགས་ལམ་ལོ་གཅིག་ཙམ་ལས་བསླབས་མེད་པས། དེ་རིང་ཅུང་ཟད་བློ་འཚབ་བྱུང་ཡོད་པ་དེ་ནི་ཁྱེད་ཚོར་ཁག་རྩ་བ་ནས་མེད། ལོ་མང་ཆོས་ར་འགྲིམས་པའི་དགེ་བཤེས་རྣམས་ཀྱང་སྐབས་རེ་རྟགས་གསལ་གཏོང་སྐབས་རྐང་པ་འདར་སིག་སིག་བྱེད་ཀྱི་ཡོད། སྔར་ངོས་རང་གདན་ས་སེ་འབྲས་དགའ་གསུམ་ལ་དམ་བཅའ་འཇོག་སྐབས་རྟགས་གསལ་གཏོང་དགོས་ཤིང༌། སྐབས་དེར་ང་རང་ཡང་རྐང་པ་འདར་སིག་སིག་ཅུང་ཟད་བྱེད་ཀྱི་འདུག དེ་དུས་སློབ་གཉེར་བ་སྟོང་ཕྲག་མང་པོས་བལྟས་ནས་བསྡད་ཡོད། སྐབས་དེར་ངོས་ནས་ཐང་ངེ་ཐིང་ངེ་བྱས་ཚེ་ངོས་ལ་འཕྱ་སྨོད་མི་བྱེད་ཅིང༌། དེ་མིན་ཡིན་ན་རྟགས་གསལ་གཏོང་སྐབས་ཡིན་པར་ཐལ། ཡིན་པའི་ཕྱིར་ཞེས་གཅིག་མཇུག་གཉིས་མཐུད་ཀྱིས་བརྗོད་པར་འཕྲལ་མར་ལན་རྒྱག་མ་ཐུབ་པར་ཅུང་ཟད་ཐང་ངེ་ཐིང་ངེ་བྱས་ཚེ་གཞན་གྱིས་འར་ཆ་བརྒྱབ་ནས་རྟགས་གསལ་ཆད་ཉེན་ཡོད། དེར་བརྟེན་རྟགས་གསལ་གཏོང་སྐབས་ཚ་འུར་འུར་ཅུང་ཟད་བྱས་ཡོང༌། དེ་མིན་གདེང་འཁེལ་བ་ཚོ་ནི་ཧ་ལས་པའི་གནས་ཡིན། ང་རང་ཚོ་ལྟ་བུ་ཁ་བྱང་ལག་བྱང་དེ་ཙམ་མེད་མཁན་གྱི་རིགས་རྣམས་རྟགས་གསལ་གཏོང་སྐབས་ཚ་འུར་འུར་བྱེད་ཀྱི་ཡོད། ཚང་མར་བཀྲ་ཤིས་བདེ་ལེགས་ཞེས་བརྗོད་རྒྱུ་ཡིན།</p><p><br /></p><p><br /></p><p><br /></p><p><br /></p><p><br /></p><p><span>\t\t</span> <span>\t\t\t</span>.</p><p><br /></p><p><br /></p><p><br /></p><p><br /></p><p><br /></p><p>གཞི་དངོས་པོའི་གནས་ཚུལ།</p><p><br /></p><p><br /></p><p><br /></p><p><br /></p><p><span>\t\t\t\t</span> དེ་སྔ་ཡོང་མ་མྱོང་བ་ད་ལན་གསར་དུ་ཡོང་བ་ཇི་ཙམ་ཡོད་ལག་པ་རྐྱོངས་དང་ཞེས་ཐུགས་ཞིབ་གནང་སྟེ། གང་འཚམས་མང་པོ་འདུག་ཅེས་གསུངས། ཡང་ལོ་གཉིས་པར་ཡོང་མྱོང་བ་ཇི་ཙམ་ཡོད་དམ་ལག་པ་རྐྱོངས་ཞེས་དང༌། ཡང་ལོ་དང་པོར་ཡོང་མྱོང་བ་ཇི་ཙམ་ཡོད་ལག་པ་རྐྱོངས་དང་ཞེས་ཐུགས་སྣང་མཛད་དེ། གང་འཚམས་མང་པོ་འདུག་ཅེས་བཀའ་སྩལ། ན་ནིང་དང་གཞེས་ནིང་ལོ་གཉིས་ནང་རྩ་བའི་སྒྲོམ་གཞི་ནང་ཆོས་ངོ་སྤྲོད་གཙོ་འདོན་བྱས་པ་ཡིན། དེས་ན་སྤྱིར་ནང་ཆོས་ཀྱི་འགྲོ་སྟངས་སྔར་བརྗོད་ཟིན་པ་ཡིན།</p><p><br /></p><p><span>\t\t\t\t</span>ནང་ཆོས་ལ་ནང་གསེས་སྡེ་ཚན་དུ་ཕྱེ་ན། ཐ་སྙད་གསར་པ་ལྟར་ན་ནང་ཆོས་ཀྱི་ཚན་རིག་དང༌། ང་རང་ཚོའི་གཞུང་ནས་གསུངས་པའི་ཐ་སྙད་ལྟར་བྱས་ན། གཞི་དངོས་པོའི་གནས་ཚུལ་ཞེས་པ་དེ་ཡིན། དེས་ལེགས་ཉེས་བླང་དོར་གྱི་སྐད་ཆ་གང་ཡང་མེད་པར་དངོས་ཡོད་ཀྱི་གནས་ཚུལ་གང་དང་གང་ཞིག་ཡོད་པ་དེ་ཤེས་དགོས་པ་དེར་ནང་ཆོས་ཀྱི་ཚན་རིག་ཅེས་བརྗོད་ཆོག་པ་ཡིན། དེས་ནང་ཆོས་ཀྱི་གཞི་དངོས་པོའི་གནས་ཚུལ་བཤད་པ་དེ་ཡིན་ལ། གཞི་དངོས་པོའི་གནས་ཚུལ་དེ་འདྲ་ཡིན་པས་སེམས་ལ་འགྱུར་བ་ཐེབས་པ་ཞིག་ཡོང་གི་རེད་ཅེས་བརྗོད་ཀྱི་ཡོད།</p><p><br /></p><p><span>\t\t\t\t</span>དེ་ཡང་བསྡུས་གྲྭ་སློབ་པའི་སྐབས་འགལ་བ་དང་འབྲེལ་བ་དང༌། དངོས་འགལ་དང་རྒྱུད་འགལ། རྒྱུ་དང་འབྲས་བུ་སོགས་ཕྱི་དངོས་པོ་ཡིན་ཡང་རྒྱུ་འབྲས་ཀྱི་ཐོག་ནས་འགྲོ་གི་ཡོད། རྒྱུ་འབྲས་ཀྱི་འཕེལ་རིམ་ཁྲོད་མི་མཐུན་པའི་འགལ་བ་དང་འཕྲད་ན་འགྱུར་བ་འགྲོ་བ་ཞིག་ཡོང་བ་དང༌། མཐུན་པའི་རྐྱེན་དང་འཕྲད་སྐབས་ཡང་འགྱུར་བ་མི་འདྲ་བ་ཞིག་འགྲོ་བ་ནི་གཞི་དངོས་པོའི་གནས་ཚུལ་ཡིན།</p><p><br /></p><p>\n    </p>","media":"","media-source":"","media-time":""}